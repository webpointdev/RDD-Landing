<div class="doc_header">
  <a href="/" class="logo_doc">
    <div class="flex-row">
      <img alt="pin-icon" src="assets/imgs/use/pin.svg" style="margin-right:7px">
      <div class="flex-column logo-bottom"> <img alt="logo-icon" src="assets/imgs/use/RomDomDom.png"></div>
    </div>
  </a>
  <h2 class="page_title"> Ліцензійний договір-оферта</h2>
</div>
<div class="doc_container">
  <p>Про умови використання онлайн-сервісу «Клуб RomDomDom»</p>
  <p>Ця публічна оферта адресована фізичним особам та є офіційною пропозицією фізичної особи — підприємця Барановська Наталії Ярославівни (дата та номер запису про проведення державної реєстрації: 25 серпня 2021 року, 2004150010001118418; місцезнаходження офісу: Україна, 79066 м. Львів, вул. Сихівська, 20, далі — «Ліцензіар») відповідно до <a href="https://zakon.rada.gov.ua/laws/show/435-15#n3186">ч. 1 ст. 641</a> Цивільного кодексу України (далі — ЦК) укласти ліцензійний договір на умовах, викладених в оферті (далі — Договір).</p>
  <p>Фізична особа, яка вчиняє акцепт цієї оферти, стає Ліцензіатом. Ви маєте право користуватися Послугами, якщо Вам не менше 18 років.</p>
  <p>Якщо Ви не даєте згоди на дотримання умов цього Договору, Ви не має права користуватися Послугою. Реєструючись як учасник Клуб RomDomDom, Ви приймаєте умови цього Договору повністю та беззастережно.</p>
  <p>У межах цього Договору Ви зобов’язані прийняти повністю та беззастережно Правила користування, які є важливою та невід’ємною частиною цього Договору, а також дотримуватися його положень.</p>
  <p>Договір є договором приєднання. Замовник приймає умови Договору через приєднання до нього загалом (<a href="https://zakon.rada.gov.ua/laws/show/435-15#n3149">ч. 1 ст. 634</a> ЦК). Водночас Замовник підтверджує, що Договір не містить обтяжливих для нього умов, які він не прийняв би за наявності в нього можливості брати участь у визначенні умов цього Договору.</p>
  <p><strong>1. Терміни та визначення</strong></p>
  <p>1.1. Оферта — цей документ «Ліцензійний договір-оферта», публічна пропозиція Ліцензіара, адресована фізичним особам, укласти з ним ліцензійний договір (далі — Договір) на умовах, що містяться в Договорі.</p>
  <p>1.2. Акцепт — повне та беззастережне прийняття Ліцензіатом умов Договору. Акцептом за цим Договором є факт реєстрації в Клубі RomDomDom, включно з оплатою Ліцензіатом передплати (підписки) на Послугу, що надається Ліцензіаром.</p>
  <p>1.3. Послуга – право на використання за функційним призначенням програм, сервісів та матеріалів онлайн-сервісу Клуб RomDomDom. До програм, сервісів та матеріалів належать онлайн-сервіс RomDomDom, зокрема його мобільна версія, мобільні застосунки RomDomDom.&nbsp;</p>
  <p><strong>2. Предмет договору</strong></p>
  <p>2.1. За цим Договором Ліцензіар зобов’язується надати Ліцензіату (далі — «Ви», член Клубу) на умовах простої (невиключної) ліцензії право на використання онлайн-сервісу Клуб RomDomDom, який розміщений у мережі Інтернет за адресою: <a href="http://www.romdomdom.in.ua">www.romdomdom.in.ua</a> (далі — Сайт), без територіальних обмежень.</p>
  <p>2.2. Ліцензіар підтверджує, що на момент надання Послуги об’єкт виключних прав (онлайн-сервіс Клуб RomDomDom, далі — ОВП) не закладений, не арештований, не є предметом позовів третіх осіб та / або судового розгляду, не обмежений в обігу та є ліцензійним продуктом відповідно до законодавства України. Виключні права належать Ліцензіару на підставі Ліцензійного договору про надання права використання сайту №&thinsp;3 від 26 січня 2021 року.</p>
  <p>2.3. Ви маєте право використовувати ОВП тільки за прямим призначенням відповідно до функційного призначення ОВП та в межах прав, наданих Договором. Право та спосіб використання ОВП, які прямо не зазначені в Договорі, не вважаються наданими.</p>
  <p>2.4. Способи використання ОВП, що надаються Вам за цим Договором:</p>
  <ul>
    <li>Ліцензіар надає Вам як члену Клуб RomDomDom право на використання за функційним призначенням ОВП, як кінцевому споживачу. Ці права будуть залежати від обраної Вами форми членства;</li>
    <li>Ліцензіар зобов’язується надавати Послугу до закінчення строку передплати або доти, поки Ви не розірвете Договір, як передбачено в пункті 6.1 Договору, або поки договір не розірве Ліцензіар, надіславши Вам письмове повідомлення, як передбачено в пункті 6.5 Договору.</li>
  </ul>
  <p>2.5. Місцем укладення Договору є місцезнаходження Ліцензіара.</p>
  <p><strong>3. Права та обов’язки Ліцензіара</strong></p>
  <p>3.1. Ліцензіар зобов’язується дотримуватися вимог <a href="https://zakon.rada.gov.ua/laws/show/2297-17#Text">Закону</a> України від 01.06.2010 №&thinsp;2297–VI «Про захист персональних даних». Ваші персональні дані Ліцензіар буде використовувати тільки з дозволеною метою. Для отримання додаткової інформації про те, як Ліцензіар використовує Ваші персональні дані, ознайомтеся з <a routerLink="/conf">Політикою конфіденційності.</a></p>
  <p>3.2. Ліцензіар зобов’язується надавати Послуги з розумною обачністю та буде докладати всіх розумних зусиль для підтримання безперервності роботи Послуги. Однак Ліцензіар не гарантує, що Послуга буде безперервною або безпомилковою.</p>
  <p>3.3. Ліцензіар не несе відповідальності за матеріали, які не були ним надані. Ліцензіар не контролює ті частини Послуги, які створюються іншими користувачами Послуги (наприклад, повідомлення на форумах учасників).</p>
  <p>3.4. Ліцензіар має право змінювати або видаляти будь-які матеріали та публікації, створені учасниками,<a href="http://onlinecorrector.com.ua/%D1%89%D0%BE%D0%B1-%D0%B4%D0%BB%D1%8F"> </a>для забезпечення дотримання <a routerLink="/ugoda">Правил користування.</a></p>
  <p>3.5. Ліцензіар має право тимчасово зупинити або припинити надання Вам Послуги, якщо Ви не дотримуєтеся <a routerLink="/ugoda">Правил користування</a>.</p>
  <p>3.6. Незважаючи на те, що Ліцензіар проявляє розумну обачність під час надання Послуги, будь-які договори, які учасники можуть укладати з іншими за допомогою Послуги, покладаються на Ваш власний ризик. Ліцензіар не дає жодних запевнень щодо того, чи будете Ви задоволені тим, що Вам надають інші.</p>
  <p><strong>4. Матеріали та інтелектуальна власність</strong></p>
  <p>4.1 Члени Клубу визнають, що вони несуть особисту відповідальність за форму, зміст та точність будь-яких матеріалів, поданих ними, і що використання ними будь-якого форуму, пов’язаного із Послугами, буде відповідати <a routerLink="/ugoda">Правилам користування</a>.</p>
  <p>4.2 Якщо не вказано інше, ресурси всередині Клубу або надані членам є власністю RomDomDom та захищені законом про авторські права. Ресурси надаються членам Клубу впродовж дії строку їх членства для особистого використання («кінцевий споживач»). Право використовувати ресурси Клубу припиняється, коли членство скасовується членом Клубу або RomDomDom.</p>
  <p><strong>5. Порядок оплати Послуги</strong></p>
  <p>5.1. За надане за Договором право на використання продуктів онлайн-сервісу Клуб RomDomDom Ви зобов’язуєтеся сплачувати Ліцензіару винагороду. Зверніть увагу, що для мети оподаткування платіж за використання ОВП не визначається як роялті, оскільки використання ОВП обмежено його функційним призначенням (використання «кінцевим споживачем»).</p>
  <p>5.2. Якщо не вказано інше, розмір разової винагороди за право на використання продуктів онлайн-сервісу Клуб RomDomDom (далі — членські внески) становить 10&nbsp;000 (десять тисяч) гривень упродовж усього періоду використання Послугою. Членство починає діяти з дати придбання на початковий строк у 90 (девяносто) днів, а потім буде автоматично продовжуватися (пролонговуватись) на наступні 90 днів, поки Ви не скасуєте своє членство відповідно до статті 6 Договору.</p>
  <p>5.3. Якщо застосовуються інші розцінки або порядок оплати, вони визначаються під час реєстрації. Зверніть увагу, що формати ціноутворення для покупок у мобільному застосунку диктуються Apple або Android та будуть відрізнятися від інших форматів оплати.</p>
  <p>5.4. Ліцензіар має право тимчасово зупинити надання вам Послуги або розірвати Договір, якщо Ваша оплата прострочена.</p>
  <p>5.5. Якщо не погоджено інше, членство не має бути передано та перепродано.</p>
  <p>5.6. Зверніть увагу, що знижки доступні тільки для передплат, які зроблені через вебсайт. Ви зобов’язані самостійно відстежувати строки надання Вам Послуги.</p>
  <p>5.7. Оплата Послуг здійснюється через переказ грошових коштів на поточний рахунок Ліцензіара безпосередньо (наприклад, за допомогою банківських систем дистанційного обслуговування таких як Приват24) або з використанням сервісів переказу коштів (наприклад, LiqPay). Ваші обов’язки щодо оплати за Договором вважаються виконаними з дня надходження грошових коштів на поточний рахунок Ліцензіара.</p>
  <p><strong>6. Право на скасування передплати та гарантія повернення коштів</strong></p>
  <p>6.1. Як фізична особа-споживач, Ви маєте право скасувати передплату на Послугу в будь-який час.</p>
  <p>6.2. Якщо ви не задоволені Послугою, Ліцензіар за запитом скасує Вашу передплату та поверне кошти в разі одночасного дотримання таких умов, якщо інше не зазначено в документах, одержуваних під час запису на курс:</p>
  <ul>
    <li>Ви пройшли не далі 2-го (другого) уроку;</li>
    <li>з моменту оплати Послуги пройшло не більш ніж 5 (п’яти) робочих днів.</li>
  </ul>
  <p>Після закінчення 5-денного періоду разова плата не повертається, але Ви маєте право відмовитися від передплати в будь-який час.</p>
  <p>6.3. Повернення Вам вартості Послуги (частини вартості Послуги) у випадках використання одноразових акцій або за попереднім записом на строк понад місяць до початку надання Послуги не здійснюється в разі, якщо Послуги вже почали використовуватися. Також повернення не здійснюється, якщо Ви з використанням вартості Послуги придбали інші послуги за вирахуванням вартості раніше придбаних.</p>
  <p>6.4. Щоби скасувати передплату або вимагати повернення коштів, напишіть заяву на електронну пошту <a href="mailto:romdomdomofficial@gmail.com">romdomdomofficial@gmail.com</a>, вказавши своєї ім’я, домашню адресу, деталі передплати (найменування курсу, сума оплати), причину повернення, номер Вашої банківської картки, на яку треба повернути кошти, і, якщо можливо, Ваш номер телефону та адресу електронної пошти.</p>
  <p>6.5. Ліцензіар поверне гроші тому, хто заплатив, способом, який Ви використовували для оплати, упродовж 10 робочих днів із моменту отримання Вашого запиту. З незалежних причин Ліцензіар не може запропонувати відшкодування за ці покупки в мобільний застосунок (наприклад, iTunes не надає можливості поповнювати рахунок облікових записів користувачів).</p>
  <p>6.6. Ліцензіар залишає за собою право скасувати членство на свій розсуд. У такому разі Ліцензіар поверне на пропорційній основі членські внески за наступні місяці, що залишилися.</p>
  <p><strong>7. Гарантії та відповідальність</strong></p>
  <p>7.1. Жодне з положень Договору не є й не може розглядатися (тлумачитися) як обмеження або виключення відповідальності Ліцензіара щодо захисту прав споживачів. Жодні умови в Договорі не обмежують та не впливають на Ваші законні права як споживача.</p>
  <p>7.2. Сторони несуть повну відповідальність за дотримання вимог Договору, зокрема, відповідальність за надані відомості про себе. Кожна зі сторін підтверджує, що вона має всі права та повноваження на укладення Договору та виконання встановлених ним зобов’язань, а також укладення Договору не порушує умови інших зобов’язань сторін перед третіми особами.</p>
  <p>7.3. Ліцензіар звільняються від відповідальності за невиконання або неналежне виконання зобов’язань за Договором, якщо це невиконання стало наслідком форс-мажору — обставин непереборної сили, що виникли після укладення Договору внаслідок подій надзвичайного характеру, які ні Ліцензіар, ні Ви не могли ні передбачити, ні запобігти розумними заходами. Збитки або шкоду можна передбачити, якщо було очевидно, що це станеться, або, якщо на момент укладення Договору сторони знали, що це може статися.</p>
  <p>7.4. Відповідальність Ліцензіара перед Вами за Договором обмежена реальним збитком та не має перевищувати суми, сплаченої Вами за Послугу (обмеження відповідальності).</p>
  <p>7.5. Ліцензіар надає Вам доступ до Послуги тільки для задоволення Ваших особистих потреб. Якщо ви використовуєте Послугу у комерційних, ділових цілях або для перепродажу, Ліцензіар не несе відповідальності перед Вами за упущену вигоду, втрату бізнесу, переривання бізнесу або упущену можливість для бізнесу.</p>
  <p><strong>8. Інші умови Договору</strong></p>
  <p>8.1. Для дотримання Ліцензіаром українського законодавства про персональні дані Ви даєте свою згоду на збір, систематизацію, накопичення, зберігання, уточнення (оновлення, зміну), використання, поширення (зокрема, передавання), знеособлення, блокування, знищення таких своїх персональних даних:</p>
  <ul>
    <li>прізвища, імені, по батькові;</li>
    <li>ідентифікаційного номера облікової картки платника податків;</li>
    <li>серії та номери документів, що засвідчують особу або їх замінюють;</li>
    <li>адреса електронної пошти</li>
    <li>номери телефонів;</li>
    <li>дані з медичної довідки щодо Вашої придатності керування транспортним засобом;</li>
    <li>інших даних, пов’язаних з укладенням та виконанням Договору, <a routerLink="/ugoda">Правил користування</a>.</li>
  </ul>
  <p>8.2. Ви не будете надавати Ліцензіару жодних звітів про використання ОПВ. Сторони не складають та не підписують акт прийому-передачі ОПВ.</p>
  <p>8.3. Як член Клубу, Ви погоджуєтеся з тим, що ми будемо відправляти Вам регулярний інформаційний бюлетень Клубу на електронну пошту, а також зв’язуватися з вами в інших випадках із приводу подій у межах Клубу. Якщо ви хочете відмовитися від усіх цих розсилок, зверніться на адресу <a href="mailto:romdomdomofficial@gmail.com">romdomdomofficial@gmail.com</a>.</p>
  <p>8.4. Жодна зі Сторін цього Договору не має права передавати свої права та зобов’язання за цим Договором або у зв’язку з ним третім особам без письмової згоди іншої Сторони.</p>
  <p>8.5. Жодне з положень Договору не є й не може розглядатися, як передача виключних прав на інтелектуальну власність правовласника.</p>
  <p>8.6. Ліцензіар може передавати або уступати свої права та обов’язки за Договором третій особі або призначати третіх осіб для надання нам допомоги в будь-який час, але це не вплине на Ваші права або зобов’язання за Договором.</p>
  <p>8.7. Ліцензіар має право на свій розсуд використовувати додаткові процедури для реєстрації, зокрема, відправлення коду реєстрації<a href="http://onlinecorrector.com.ua/%D0%BF%D0%BE-%D0%B4%D0%BE%D0%BF%D0%BE%D0%BC%D0%BE%D0%B3%D1%83"> </a>через sms-повідомлення на мобільний телефон, номер якого надається самим Ліцензіатом під час реєстрації.</p>
  <p>8.8. Усі можливі спори, що випливають із Договору або пов’язані з ним, вирішуються відповідно до чинного законодавства України.</p>
  <p>8.9. Визнання судом недійсною будь-якої умови Договору не тягне недійсності інших умов Договору.</p>
  <p>8.10. У всьому іншому, що не передбачено Договором, сторони керуються чинним законодавством України.</p>
  <p>Редакція: квітень 2021 року</p>
</div>
<app-footer></app-footer>
